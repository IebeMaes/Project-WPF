# Project-WPF
In deze repository vinden jullie de code van mijn project dat ik gemaakt heb m.b.v. het WPF framework.

# De opdracht dat bij dit project hoorde:
## Onderwerp: Mobiliteit
Op 12/05 organiseert Startup 2440 (Stad Geel, Thomas More Kempen, KU Leuven Campus Geel en Jeugdhuis De Vonk) samen met Voka – Kamer van Koophandel Mechelen-Kempen, Unizo Geel, Blenders, Van Roey en Janssen Pharmaceutica het event SOON.  SOON is een festival op de campus met dit jaar als thema ‘Innovation for humanity’. Hoe kunnen de recentste innovaties op de markt jezelf, je team, je bedrijf en bij uitbreiding de hele maatschappij beïnvloeden? Voor WPF verengen we het brede onderwerp ‘Innovation for humanity’ tot het creëren van een innovatieve oplossing binnen het thema mobiliteit. Stad Geel en onze campus zijn immers samen op zoek naar oplossingen om de bereikbaarheid en toegankelijkheid van beide te garanderen en tegelijkertijd de verkeersleefbaarheid te verbeteren. De negatieve effecten van verkeer en vervoer op de leefomgeving en het milieu moeten verlaagd worden.Wees innovatief en ontwerp een toepassing die bijvoorbeeld autodelen à la Cambio naar de campus brengt, die parkeerproblemen op en rond de campus oplost, die fietsvriendelijke wegen naar de campus in kaart brengt, die meldingen rond problemen met fietswegen, voetpaden, ... bundelt, die het gebruik van deelfietsen of steps promoot, die het gebruik van openbaar vervoer stimuleert, die carpoolers tindergewijs koppelt, ...
  
## Minimum vereisten
Voor deze opdracht programmeer je een WPF app die gebruik maakt van een SQL Server-database op Azure.
Je project moet voldoen aan volgende minimumvereisten: 
1. De belangrijkste vereiste is dat je programmeert volgens de regels van het MVVM-ontwerppatroon.  Je mag hiervoor gebruik maken van een framework zoals MVVM Light maar dat hoeft niet. Projecten die niet conform MVVM zijn opgebouwd worden niet aanvaard.
2. Creëer in je SQL Server database op Azure ten minste drie tabellen. Je hebt minstens één kernentiteit met 5 à 10 velden. Vanuit deze kernentiteit vertrekken relaties naar de andere tabellen. Alle tabellen zijn met elkaar verbonden in een relationeel schema.  
3. Gebruik Dapper.NET om DataService-klassen in je model te creëren.a.Alle CRUD-bewerkingen moeten toegepast worden voor alle tabellen. Alleen raadplegen is dus niet voldoende.b.Toevoegen of wijzigen van tabellen zodat er dubbele gegevens in de tabellen verschijnen, moet voorkomen worden.c.Schrappen van gegevens mag niet voor problemen zorgen.d.Primary keys worden op geen enkel moment getoond in de views.
4. Geef je programma een WPF “look and feel”.  Jouw toepassing moet duidelijk te onderscheiden zijn van een standaard Windows Forms applicatie.  Aanrader is om gebruik te maken van een package als Material Design.  
5. Geef je toepassing bij het opstarten van het programma een Splash Screen waarin je de naam van de toepassing, een afbeelding en de naam van de auteur toont.   Je applicatie bevat minstens 5 andere schermen.
6. Zorg voor consequente navigatie doorheen je toepassing. 
7. Gebruik in je toepassing minstens 2 WPF-controls die we niet in de les (presentatie en oefeningen) besproken hebben.
8. Houd je aan de Microsoft naming conventions en de C# coding conventions.  Elke taal werkt met eigen regels.  

## Score
**17/20**
